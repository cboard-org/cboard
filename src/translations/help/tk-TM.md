# Cboard Kömek

## Mazmuny

* [Cboard näme?](#WhatisCboard)
* [Hasap açmak we girmek](#Registrationandlogin) 
    * [Nädip Cboard-a ýazylmaly?](#HowdoIregisterforCboard)
    * [Men sosial mediýa hasaplarymy ulanyp özümi ýazga aldyryp bilerinmi?](#CanIregistermyselfusingmysocialmediaaccounts)
    * [Hasap açanymdan soň men Cboard-a nädip girip bilerin?](#HowdoIlogintoCboardonceIamaregistereduser)
    * [Men nädip çykmaly?](#HowdoIlogout)
    * [Hasaba alnan we hasaba alynmadyk ulanyjynyň arasynda näme tapawut bar?](#Whatisthedifferencebetweenaregisteredandanon-registereduser)
    * [Ulanyjy maglumatymy nädip üýtgedip bilerin?](#HowdoIupdatemyuserinformation)
    * [Açarsözümi nädip nollap bilerin?](#HowdoIresetmypassword)
* [Nyrhy](#Price) 
    * [Cboard-yň nyrhy näçe?](#HowmuchdoesCboardcost)
* [Funksiýalar](#Features) 
    * [Haýsy enjamlar we operasion ulgamlar goldanylýar?](#WhatdevicesandOSaresupported)
    * [Cboard haýsy dilleri goldaýar?](#WhichlanguagesaresupportedbyCboard)
    * [Cboard meniň hatymy sesli okap bilýärmi?](#CanCboardreadmymessageoutaloud)
    * [Sözleýiş mümkinçilikleri](#Speechcapabilities)
    * [Eksport we import etmek](#Exportandimport)
    * [Displeý mümkinçilikleri](#Displaycapabilities)
    * [Nawigasiýa sazlamalaryny üýtgedip bilýärinmi?](#CanIchangeanynavigationsettings)
    * [Interfeýs arkaly nawigasiýa](#Navigationthroughtheinterface)
* [Sazlamalar](#Settings) 
    * [Cboard-da sazlamalara nädip girmeli?](#HowdoIaccesssettingsinCboard)
    * [Cboard-da tagta toplumymy nädip çap edip bilerin?](#HowdoIprintmyboardsetinCboard)
    * [Cboard-y nädip doly ekranda görmeli?](#HowdoIseeCboardinfullscreen)
    * [Tagtany nädip paýlaşmaly?](#HowdoIshareaboard)
* [Geplemek](#Talking) 
    * [Cboard-daky nyşanlara nädip öz ýazan seslerimi goýup bilerin?](#HowdoIaddapersonallyrecordedvoicetosymbolsonCboard)
    * [Nädip başga sese geçmeli?](#HowdoIswitchtoadifferentvoice)
    * [Sesiň çykyşyny nädip üýtgedip bilerin?](#HowdoIchangehowavoicesounds)
* [Tagta redaktirlemek](#BoardEditing) 
    * [Nädip boş tagta döretmeli?](#HowdoIcreateanemptyboard)
    * [Cboard-da bar bolan tagtany nädip şahsylaşdyryp bilerin?](#HowdoIpersonalizeanexistingboardinCboard)
    * [Tagta redaktirlänimde öz suratlarymy ulanyp bilerinmi?](#CanIusemyownpictureswheneditingaboard)
    * [Tagtadaky elementleriň tertibini üýtgedip bilerinmi?](#CanIchangetheorderingoftheelementsinaboard)
    * [Redaktirlemek üçin birnäçe elementi nädip saýlamaly?](#HowdoIselectmultipleelementstoedit)
    * [Plita redaktirlänimde täze nyşanlary nädip tapyp bilerin?](#FindSymbols)
    * [Tagtadaky plitalary durnukly pozisiýalary goýup bilerinmi?](#FixedBoards)
    * [Tagtamda belli bir setir we sütün sanyny nädip bellemeli?](#FixedRows)
* [Eksport we import etmek](#Exportandimport) 
    * [Cboard-da bir tagtany nädip eksportirlemeli?](#HowdoIexportmyboardinCboard)
    * [Cboard-a bir tagtany nädip importirlemeli?](#HowdoIimportaboardintoCboard)
    * [Cboard import/eksport üçin haýsy faýl formatyny ulanýar?](#WhatfileformatdoesCboarduseforimportexport)
* [Displeý mümkinçilikleri](#Displaycapabilities) 
    * [Displeýde näme üýtgedip bilerin?](#WhatcanIchangeonthedisplay)
    * [Cboard düwmeleriniň ölçegini üýtgedip bilerinmi?](#CanIresizebuttonsonCboard)
* [Skanirleme](#Scanning) 
    * [Nyşanlara girmek üçin skanirleme usullaryny ulanyp bilerinmi?](#CanIusescanningtechniquestoaccesssymbols)
* [Kommunikator düzüji](#CommunicatorBuilder) 
    * [Kommunikator düzüji näme?](#Whatiscommbuilder)
    * [Kommunikator tagtalary](#CommunicatorBoards)
    * [Köpçülik tagtalary](#PublicBoards)
    * [Ähli tagtalarym](#Allmyboards)

## <a name='WhatisCboard'></a>Cboard näme?

Cboard sözleýiş we dil päsgelçilikleri bolan çagalar we ulular üçin mugt web programmasy bolup, suratlar we tekstden sözleýşe öwürmek esasynda aragatnaşyga ýardam berýär.

<div><iframe width="420" height="315" src="https://www.youtube.com/embed/pjoLEtiFf2A" frameborder="0" allowfullscreen></iframe></div>

## <a name='Registrationandlogin'></a>Hasap açmak we girmek

### <a name='HowdoIregisterforCboard'></a>Nädip Cboard-a ýazylmaly?

Cboard ýazylmak üçin, Hoş geldiňiz sahypasyndaky ädimleri ýerine ýetirip başlaň. Şol ýerde girmegiň dürli usullaryny görersiňiz.

![Cboard websaýty](/images/help/website.png "Cboard website")

![Hoş geldiňiz sahypasy](/images/help/welcome-page.png "Welcome page")

Täze ulanyjy bolsaňyz ÝAZYL saýlaň, şonda hasabyňyzy döretmek üçin esasy maglumaty soraýan gyga forma açylar.

![Cboard-a ýazylmak](/images/help/signup.png "Cboard signup")

Bu maglumatlary dolduranyňyzdan soň, hasabyňyzy tassyklamak üçin girilýän baglanyşyk bilen e-poçta alarsyňyz.

![E-poçta bilen ýazylmak](/images/help/signupemail.png "Email signup")

Bu maglumatlar kompaniýa tarapyndan diňe Cboard-yň ulanylmagyny goldamak we zerur bolanda kömek bermek üçin saklanýar. Ol başga guramalar bilen paýlaşylmaýar, (serediň [Gizlinlik syýasaty](https://www.cboard.io/privacy/)).

Hasabyňyzy barlanyňyzdan soň, Cboard-a girip bilersiňiz we hasabyňyzy üstünlikli barlandygyňyzy tassyklaýan başga bir e-poçta alarsyňyz.

### <a name='CanIregistermyselfusingmysocialmediaaccounts'></a>Men sosial mediýa hasaplarymy ulanyp özümi ýazga aldyryp bilerinmi?

Hawa! Giriş sahypasynda, isleseňiz Google ýa-da Facebook hasabyňyzda ýazylmak mümkinçiligi berler. Şeýle hem, e-poçta salgysy bilen hasap açyp bilersiňiz.

### <a name='HowdoIlogintoCboardonceIamaregistereduser'></a>Hasap açanymdan soň men Cboard-a nädip girip bilerin?

Cboard-a girmek üçin, ýazylmak üçin ulanylan ilkinji ädimi ýerine ýetirýärsiňiz, ýöne Hoş geldiňiz ekranynda ÝAZYL saýlamagyň ýerine GIR saýlaň. Soňra başda hasap açanyňyzda ulanan e-poçtaňyzy we bellän parolyňyzy girizmek soralar.

![Cboard-a girmek](/images/help/login.png "Cboard login")

### Cboard-y düzmek üçin dürli opsiýalar haýsylar?

Cboard-a gireniňizden soň, Cboard açylmadyk tertipdekä Aragatnaşyk tagtasyny düzmek we ösdürmek üçin dürli opsiýalara girip bilersiňiz. Aşakdaky ähli esasy opsiýalaryň sanawyna serediň:

![Cboard sazlamalary](/images/help/settings.png "Cboard settings")

### <a name='HowdoIlogout'></a>Men nädip çykmaly?

Sazlamalar nyşanyny saýlap çykyp bilersiňiz, opsiýa gyzyl reňkde peýda bolar. Şeýle hem sag burçdaky gulp nyşanyny saýlap, üç gezek basyp, ekrany açanyňyzdan we gyzyl çyzyk peýda bolanyndan soň, gulpuň çep tarapyndaky nyşany (ýüklenen bolsa suratyňyzy) saýlaň we çykyş opsiýasy gyzyl reňkde peýda bolar.

![Cboard-dan çykmak](/images/help/logout.png "Cboard logout")

### <a name='Whatisthedifferencebetweenaregisteredandanon-registereduser'></a>Hasaba alnan we hasaba alynmadyk ulanyjynyň arasynda näme tapawut bar?

Hasaba alnan ulanyjy tagtalaryny şahsylaşdyrmaga ukyply we girizilen üýtgeşmeler hasabyna ýazylar we täzeden girenlerinde özleriniň ýöriteleşdiren tagtalaryny ulanyp bilerler. Hasaba alynmadyk ulanyjy üýtgeşmeleri ygtybarly saklap bilmez. Üýtgeşmeleriňiziň ýatda saklanmagyny kepillendirmek üçin, ätiýaçlyk üçin hasaba alynmagy maslahat berýäris.

### <a name='HowdoIupdatemyuserinformation'></a>Ulanyjy maglumatymy nädip üýtgedip bilerin?

Ulanyjy maglumatlaryňyzy täzelemek üçin, hasapdan çykmak üçin ulanýan ädimleriňizi ýerine ýetiriň. Şeýle hem sag burçdaky gulp nyşanyny saýlap, üç gezek basyp, ekrany açanyňyzdan we gyzyl çyzyk peýda bolanyndan soň, gulpuň çep tarapyndaky nyşany (ýüklenen bolsa suratyňyzy) saýlaň, soňra ulanyjy maglumatyňyzy redaktirläp bilersiňiz.

### <a name='HowdoIresetmypassword'></a>Açarsözümi nädip nollap bilerin?

Parolyňyzy nollamak üçin support@cboard.io e-poçta iberiň we biz siz bilen habarlaşarys.

## <a name='Price'></a>Nyrhy

### <a name='HowmuchdoesCboardcost'></a>Cboard-yň nyrhy näçe?

Cboard dolulygyna mugtdur.

## <a name='Features'></a>Funksiýalar

### <a name='WhatdevicesandOSaresupported'></a>Haýsy enjamlar we operasion ulgamlar goldanylýar?

Cboard Mac, Windows we Android operasiýa ulgamlaryny ulanýan iş stollary, planşetler we jübi telefonlary ýaly dürli enjamlarda onlaýn ýagdaýda elýeterlidir. Ol Chrome, Firefox, Edge we Safari ýaly brauzerlerde iň gowy görünýär we Google Play-de Android programmasy bar.

![Brauzer goldawy](/images/help/browsers.png "Browser support")

Cboard web esasly programma bolany üçin, aýratyn brauzerler tarapyndan üpjün edilen sazlamalara jogap berer. Bu Cboard tarapyndan üpjün edilen sazlamalarda dürli netijeleriň bardygyny aňladyp biler. Mysal üçin, hödürlenýän dürli sözleýiş wariantlaryny tapyp bilersiňiz.

Şeýle hem, kompýuteriň, planşetiň ýa-da telefonyň ekranynyň ululygyna baglylykda brauzeri ulaltmasyny ýa-da zum funksiýasyny ulanyp bilersiňiz.

Görkezişde kynçylyk çekýänler üçin Cboard-dan ýokary kontrast tertibini ulanmak barada soraň, sebäbi bu görnüşli web programmasyny ulananyňyzda brauzer esasly opsiýalar peýdaly däl.

### <a name='WhichlanguagesaresupportedbyCboard'></a>Cboard haýsy dilleri goldaýar?

Cboard 33 dili goldaýar. Başga dil saýlamak üçin SAZLAMALAR-a giriň - we DIL saýlaň, şonda bar bolanl diller görkeziler. Bir dil saýlaň, şonda diliň gapdalynda “bellik” peýda bolar.

<div><iframe width="420" height="315" src="https://www.youtube.com/embed/HHq9b3dJ0zM" frameborder="0" allowfullscreen></iframe></div>

### <a name='CanCboardreadmymessageoutaloud'></a>Cboard meniň hatymy sesli okap bilýärmi?

Hawa, Cboard habar çykyş gutusyna ýazylýan her nyşanyň aşagyndaky aýratyn bellikleri okamak üçin enjamyňyzda bar bolan sözleýiş sintez funksiýasyny ulanýar. Doly habary saýlap bilersiňiz, ol hem sesli okalar. Bir nyşana sesiň, sözüň ýa-da söz düzüminiň şahsylaşdyrylan ýazgysy goşulan bolsa (Gepleşik - Ses ýazgylaryndaky görkezmeler) sintezlenen sese derek şol ýazgyny eşidersiňiz. Bir dilde terjime ýok bolsa, çaganyň sesi zerur bolsa ýa-da aksent kabul ederliksiz bolsa, bu örän peýdaly bolup biler. Mikrofonyňyza web girişiniň berilendigine göz ýetiriň.

### <a name='Speechcapabilities'></a>Sözleýiş mümkinçilikleri

Sözleýiş mümkinçiliklerini sazlamak üçin SAZLAMALAR-a giriň we DIL kategoriýasynda SÖZLEÝIŞ kategoriýasy bardyr. SÖZLEÝIŞI saýlanyňyzda, Cboard-daky sesiň inçe-ýogynlygyny we tizligini redaktirläp bilersiňiz.

![Sözleýiş mümkinçilikleri](/images/help/speech.png "Speech capabilities")

### <a name='Exportandimport'></a>Eksport we import etmek

Eksport etmegiň iki opsiýasy hem, ýagny Dil we Sözleýiş SAZLAMALAR-yň içinde ULGAM kategoriýasyndadyr. EKSPORT kategoriýasy size OpenBoard ýa-da PDF ýüklemek mümkinçiligini berer. IMPORT kategoriýasy DIKELTMEK saýlanyňyzdan soň ýatda saklanan faýllaryňyzy açar.

![Eksport mümkinçilikleri](/images/help/export.png "Export capabilities")

### <a name='Displaycapabilities'></a>Displeý mümkinçilikleri

Ekranyň sazlamalaryny SAZLAMALAR-da ULGAM kategoriýasynda redaktirläp bolýar. Displeý opsiýasy Eksport we importyň göni aşagynda ýerleşýär. DISPLEÝ saýlasaňyz, ulanyjy araýüzüniň ululygyny, programmadaky şrift ululygyny isleýşiňiz ýaly üýtgedip bilersiňiz. Gyzyl nokat saýlamak isleýän ululygyňyzyň aşagynda bolmaly.

![Displeý mümkinçilikleri](/images/help/display.png "Display capabilities")

### <a name='CanIchangeanynavigationsettings'></a>Nawigasiýa sazlamalaryny üýtgedip bilýärinmi?

Cboard-da gezmek we habar gutusyndaky nyşanlary aýyrmak üçin ulanýan usulyňyzy redaktirlemek we aňsatlaşdyrmak üçin NAWIGASIÝA bölümini ulanyň. SAZLAMALAR-da ULGAM kategoriýasynyň soňundaky Nawigasiýa saýlamasy has aňsat “yza” düwmesini ulanmaga mümkinçilik berýär. Şeýle hem, habar gutusynyň içinde her nyşanyň üstünde pozmak ("x") düwmesiniň görkezilmegine rugsat bermek hem mümkindir. Bu sözlemiň içinde nyşanlary pozmagy aňsatlaşdyryp biler. Emma ulanyjynyň zerurlyklaryndan habardar boluň, sebäbi bu käbir adamlar üçin ulanmagy kynlaşdyryp biler.

### <a name='Navigationthroughtheinterface'></a>Interfeýs arkaly nawigasiýa

Cboard-yň içinde gezmegi redaktirlemek we aňsatlaşdyrmak üçin ULGAM-yň içinde iň soňky menýu elementi bolan NAWIGASIÝA-ny saýlaň (bularyň hemmesi Sazlamalar-da), ol tagtany ulanmagy aňsatlaşdyrmak üçin käbir maglumatlary goşmaga mümkinçilik berýär. Nawigasiýanyň içindäki ilkinji opsiýa, uly bolany üçin saýlamasy has aňsat “yza” düwmesini ulanmaga mümkinçilik berýär. Ikinji opsiýa nyşanlary pozmakgy aňsatlaşdyrmak üçin "x" düwmesini goşýar, üçünjisi bolsa sazlamalary açmak üçin diňe bir gezek basmagy talap edip, gulpy açmagy aňsatlaşdyrýar.

![Nawigasiýa mümkinçilikleri](/images/help/navigation.png "Navigation capabilities")

## <a name='Settings'></a>Sazlamalar

### <a name='HowdoIaccesssettingsinCboard'></a>Cboard-da sazlamalara nädip girmeli?

Cboard-a gireniňizde, BAŞ SAHYPA sahypasy açylar.

SAZLAMALAR-a girmek üçin sag tarapdaky okuň aşagyndaky kiçijik gulpy üç gezek saýlaň. Muny ýerine ýetireniňizden soň, gara BAŞ SAHYPA zolagynyň aşagynda çal zolak peýda bolar we “sazlamalar” düwmesi BAŞ SAHYPA zolagyndaky gulpuň çep tarapynda, sagdan ikinji orunda peýda bolar.

### <a name='HowdoIprintmyboardsetinCboard'></a>Cboard-da tagta toplumymy nädip çap edip bilerin?

Tagtaňyzy çap etmek üçin, BAŞ SAHYPA-nyň gulpuny açanyňyzdan soň, gara BAŞ SAHYPA zolagynyň çep tarapynda printeriň logotipine basyň. Adobe Portable Document (.pdf) resminamasy siziň enjamyňyza göçüriler.

### <a name='HowdoIseeCboardinfullscreen'></a>Cboard-y nädip doly ekranda görmeli?

Cboard-y doly ekranda görmek üçin sag tarapdaky gulp nyşanyna basyp ekrany açyň, iň ýokarky hatarda (gara zolakda), gönüburçluga meňzeýän çep tarapdan ikinji nyşan ekrany giňeldýär.

![doly ekran mümkinçilikleri](/images/help/fullscreen.png "Fullscreen")

### <a name='HowdoIshareaboard'></a>Tagtany nädip paýlaşmaly?

Tagtany paýlaşmak üçin sag tarapdaky gulp nyşanyny, soňra iň ýokarky hatarda (gara zolakda) basyp, ekrany açyň, sagdan üçünji nyşan tagtany e-poçta, Facebook, Twitter arkaly paýlaşmak ýa-da baglanyşygy göçürip birine ibermek opsiýasyny berýär.

<div><iframe width="420" height="315" src="https://www.youtube.com/embed/fE0R6HzZ9O4" frameborder="0" allowfullscreen></iframe></div>

## <a name='Talking'></a>Geplemek

### <a name='HowdoIaddapersonallyrecordedvoicetosymbolsonCboard'></a>Cboard-daky nyşanlara nädip öz ýazan seslerimi goýup bilerin?

1. Ulanmak isleýän tagtanyňyza giriň.

2. Sag tarapdaky gulpy ulanyp tagtany açyň.

3. Çep tarapdaky REDAKTIRLEMEK düwmesini saýlaň.

4. Ses ýazgysyny goşjak bolýan nyşan öýjügiňizi ýa-da plitany saýlaň. Plitany ýa-da birnäçe plitalary saýlanyňyzdan soň, olaryň her birinde gök bellik peýda bolar we olar tapawutlandyrylar.

5. Açyk gök zolagyň iň sagyndaky GALAM nyşanyny saýlaň.

6. Plita açylansoň, ses, söz ýa-da söz düzümini goşmak üçin ses ýazgysyny ulanmak mümkinçiligi berilýär.

7. Wokalizasiýa üçin belligi goşuň.

8. Ahyrynda mikrofonyň nyşanyny saýlaň we ýazgy ediň, birnäçe gezek ýazyp bilersiňiz we tagtada saklamazdan ozal ony aýtdyryp bilersiňiz.
    
    Birnäçe nyşany saýlan bolsaňyz, indiki nyşana geçmek we amaly gaýtalamak üçin INDIKI-ni ulanyň.

<div><iframe width="420" height="315" src="https://www.youtube.com/embed/KZwCP4PkM4I" frameborder="0" allowfullscreen></iframe></div>

### <a name='HowdoIswitchtoadifferentvoice'></a>Nädip başga sese geçmeli?

Sözleýiş/ses mümkinçiliklerini sazlamak üçin sazlamalara giriň we DIL kategoriýasynda SÖZLEÝIŞ kategoriýasy bardyr. SÖZLEÝIŞI saýlanyňyzda Cboard-daky sesiň inçe-ýogynlygyny we tizligini redaktirläp bilersiňiz. Şeýle hem, “Cboard-daky nyşanlara nädip öz ýazan seslerimi goýup bilerin?” diýen soragyň jogabynda görkezilen ädimleri ýerine ýetirip nyşanlar üçin öz sesiňizi ýazyp bilersiňiz.

### <a name='HowdoIchangehowavoicesounds'></a>Sesiň çykyşyny nädip üýtgedip bilerin?

Sözleýiş/ses/audio mümkinçiliklerini sazlamak üçin SAZLAMALAR-a giriň we DIL kategoriýasynda SÖZLEÝIŞ kategoriýasyny saýlaň. Şondan soň Cboard-daky sesiň inçe-ýogynlygyny we tizligini redaktirläp bilersiňiz.

## <a name='BoardEditing'></a>Tagta redaktirlemek

### <a name='HowdoIcreateanemptyboard'></a>Nädip boş tagta döretmeli?

Cboard-da boş tagta bukja deňdir.

Täze ýa-da boş tagtany döretmek isleseňiz, täze bukjany döretmeli bolarsyňyz we bu Cboard ammarynda täze tagtany döreder (redaktirleme tertibinde orta zolakda TAGTALAR-a baranyňyzda görüp bilersiňiz).

Täze boş tagta redaktirlemek üçin şol bada elýeterli bolar we kök tagtasy hökmünde bellenip bilner (düzmek düwmesini ulanyp), bu indiki gezek Cboard-y açanyňyzda onuň ilkinji tagta hökmünde görkeziljekdigini aňladýar.

Täze bukjany döretmek üçin sag tarapdaky gulp düwmesini saýlap ekrany açmakdan başlaň. Ekrany açanyňyzdan soň, PLITA GOŞMAK üçin sag tarapdaky goşmaça (+) nyşanyny saýlaň. Soňra size Plita / DÜWME goşmak opsiýasy berler, bu ilkinji we awtomatiki opsiýa bolup durýar ýa-da BUKJA saýlamak opsiýasy berler. Bu hereket içine täze plita we bukjalary goşup boljak TÄZE TAGTANY döredýär.

Papkanyň adyny belläniňizden soň, plita ýasanyňyzdaky ýaly surat ýükläp, reňk sazlamasy we bellik belläp bilersiňiz. Bu täze papka awtomatiki usulda ýokardaky tagta birikdiriler (eger bir hatar plita goşulan bolsa). Tagtalaryň sanawynda simwollar we ýazgylar bilen doldurylýança boş tagta hökmünde görner.

<div><iframe width="420" height="315" src="https://www.youtube.com/embed/FPfbrAtj1Zg" frameborder="0" allowfullscreen></iframe></div>

### <a name='HowdoIpersonalizeanexistingboardinCboard'></a>Cboard-da bar bolan tagtany nädip şahsylaşdyryp bilerin?

Bar bolan tagtany şahsylaşdyrmak üçin, tagtanyň ýokarsyndaky çyzygyň ýokarky sag burçundaky GULPY saýlaň (haçly okuň aşagynda). Muny edeniňizden soň, gara BAŞ SAHYPA zolagynyň aşagynda başga bir zolak peýda bolar we çep tarapda plita ýa-da öýjük goşmak üçin kiçijik blok (REDAKTIRLEMEK) nyşanyny görersiňiz. Blok saýlanandan soň, çal zolak gök bolar, sag tarapda bolsa kiçijik zibil gabyny we galam görersiňiz.

![bar bolan tagtany şahsylaşdyrmak](/images/help/personalize.png "personalize an existing board")

Tagtany şahsylaşdyrmak üçin, galam saýlasaňyz, şonda belligi üýtgedip, surat ýükläp we Wokalizasiýa goşup bilersiňiz.

<div><iframe width="420" height="315" src="https://www.youtube.com/embed/sRnVvafKBLM" frameborder="0" allowfullscreen></iframe></div>

### <a name='CanIusemyownpictureswheneditingaboard'></a>Tagta redaktirlänimde öz suratlarymy ulanyp bilerinmi?

Hawa, tagtany redaktirlän wagtyňyz öz suratyňyzy ulanyp bilersiňiz. Öz suratyňyzy ulanmak üçin, täze plita döredeniňizde (sahypanyň gulpuny açanyňyzdan soň çal zolakdaky GOŞMAK ALAMATYNY (+) saýlap) suraty ýükläp bilersiňiz. Şeýle hem bar bolan plitany öz suratyňyz bilen redaktirläp bilersiňiz.

### <a name='CanIchangetheorderingoftheelementsinaboard'></a>Tagtadaky elementleriň tertibini üýtgedip bilerinmi?

Hawa! Tagtany redaktirläniňizde, GULP nyşany bilen ekrany açyň. Soňra çep tarapdaky REDAKTIRLEMEK blok nyşanyny saýlaň (DÜZMEK nyşanynyň aşagynda). Soňra piktogrammany/nyşany ýa-da bukjany şol bir tagtanyň içinde goýmak isleýän ýeriňize süýräp bilersiňiz.

### <a name='HowdoIselectmultipleelementstoedit'></a>Redaktirlemek üçin birnäçe elementi nädip saýlamaly?

Tagtadaky elementleriň tertibini üýtgedişiňiz ýaly, ýöne saýlamagyň we çekmegiň ýerine piktogramma/nyşan kwadratyndaky tegelegi saýlaýarsyňyz. Köp nyşany redaktirlemek üçin birden köp zady saýlap bilersiňiz. Şeýle edeniňizden soň, sag tarapdaky GALAM nyşanyny saýlaň, şonda saýlanan elementleri redaktirlemäge mümkinçilik berler.

<div><iframe width="420" height="315" src="https://www.youtube.com/embed/ZgRUamoF8Vk" frameborder="0" allowfullscreen></iframe></div>

### <a name='FindSymbols'></a>Plita redaktirlänimde täze nyşanlary nädip tapyp bilerin?

Tagtanyň çep tarapynda REDAKTIRLEMEK blok nyşanyny saýlaň we üýtgetmek isleýän piktogramma/nyşanyňyzy saýlaň. Ony saýlaň we gök halkada bellik çykansoň, sag tarapdaky GALAM nyşanyna geçiň. Galam saýlanyňyzda, siz nyşan gözlemek üçin LUPA nyşanynyň bardygyny görersiňiz. Gözleg funksiýasy işjeňleşdirilende, redaktirleme zolagynda NYŞAN KITAPHANASYNDA GÖZLEMEK görersiňiz. Gözleýän düşünjäňize / belligiňize / sözüňize ýazyň we nyşanlar peýda bolar. Bir nyşany saýlanyňyzdan soň, awtomatiki usulda sizi PLITA redaktirleme sahypasyna alyp gaýdar.

<div><iframe width="420" height="315" src="https://www.youtube.com/embed/-8OXT3b4Flk" frameborder="0" allowfullscreen></iframe></div>

### <a name='FixedBoards'></a>Tagtadaky plitalary durnukly pozisiýalary goýup bilerinmi?

Öňden bellenen ýagdaýa görä, täze tagta döredilende, Cboard **erkin tagta** goşar. Ýöne, tagtany **kesgitli tagta** öwürmek mümkin. Olarda aşakdaky aýratynlyklar bar:

* Dürli ekran ululyklary ýa-da enjam ugrukdyrylyşy üçin gözenek üýtgemez. 
* Setirleriň we sütünleriň sany sazlanyp bilner. 
* Plitalar gözenegiň üstünde durnukly pozisiýalarda ýerleşer. 

Tagtany kesgitli tagta öwürmek üçin, ony redaktirläň we ony düzeltmek üçin gurallar panelindäki opsiýany üýtgediň. Tagtaňyz daşky görnüşini üýtgeder we setirleriň we sütünleriň görkezijileri görner.

![Durnukly tagta](/images/help/fixedBoard.png "Fixed board")

### <a name='FixedRows'></a>Tagtamda belli bir setir we sütün sanyny nädip bellemeli?

Ilki bilen tagtany **kesgitli tagta** öwürmeli (öňki mowzuga serediň). Redaktirleme tertibinde, siziň tagtaňyz setir we sütün görkezijileri görkezer. Isleýän setirleriňiziň we sütünleriňiziň sanyny köpeltmek ýa-da azaltmak üçin bu dolandyryşlary ulanyp bilersiňiz.

<div><iframe width="420" height="315" src="https://www.youtube.com/embed/XEAz85zrZ70" frameborder="0" allowfullscreen></iframe></div>

## <a name='Exportandimport-1'></a>Eksport we import etmek

### <a name='HowdoIexportmyboardinCboard'></a>Cboard-da bir tagtany nädip eksportirlemeli?

Cboard-da tagtaňyzy eksport etmek üçin SAZLAMALAR-a gidiň we Sazlamalary açanyňyzdan soň, EKSPORT opsiýasy Diliň we Sözleýişiň aşagyndaky, aşak seredýän ok hökmünde görüner.

EKSPORT saýlaň we OPENBOARD ýa-da EKSPORT saýlap Cboard-yňyzy göçürip alyň.

### <a name='HowdoIimportaboardintoCboard'></a>Cboard-a bir tagtany nädip importirlemeli?

Bir tagtany import etmek üçin, Eksport üçin ulanylýan ädimleri ýerine ýetiriň. IMPORT Eksport-yň aşagynda, ýokaryk seredýän ok görnüşinde, aşagy kese zolakly.

### <a name='WhatfileformatdoesCboarduseforimportexport'></a>Cboard import/eksport üçin haýsy faýl formatyny ulanýar?

Tagtalary import etmek we eksport etmek üçin iki opsiýa bar:

* Cboard ýerli faýl tagtalaryny ulanyň.
* OpenBoard formatly faýllary ulanyň. [Open Board formaty barada has giňişleýin maglumat alyň](https://www.openboardformat.org/)

## <a name='Displaycapabilities-1'></a>Displeý mümkinçilikleri

### <a name='WhatcanIchangeonthedisplay'></a>Displeýde näme üýtgedip bilerin?

Ekranyň sazlamalaryny SAZLAMALAR-da ULGAM kategoriýasynda redaktirläp bolýar. Displeý opsiýasy Eksport we Importyň aşagynda ýerleşýär. DISPLEÝ saýlasaňyz, ulanyjy araýüzüniň (UI) ululygyny, programmadaky şrift ululygyny isleýşiňiz ýaly üýtgedip bilersiňiz. Gyzyl nokat saýlamak isleýän ululygyňyzyň aşagynda bolmaly.

### <a name='CanIresizebuttonsonCboard'></a>Cboard düwmeleriniň ölçegini üýtgedip bilerinmi?

Hawa! SAZLAMALAR-da plitalaryň ýa-da düwmeleriň ölçegini üýtgedip bilersiňiz. ULGAM kategoriýasynda DISPLEÝ saýlaň we size ölçeg üçin 3 opsiýa berler: Standart, Uly, Örän uly. Aşakdaky şekile serediň:

![Displeý mümkinçilikleri](/images/help/display.png "Display capabilities")

## <a name='Scanning'></a>Skanirleme

### <a name='CanIusescanningtechniquestoaccesssymbols'></a>Nyşanlara girmek üçin skanirleme usullaryny ulanyp bilerinmi?

Skanirleme saýlama toplumyndaky zatlaryň wagtyň geçmegi bilen yzygiderli görkezilmegi we ulanyjynyň ýörite öçüriji arkaly saýlawy gytaklaýyn ýerine ýetirip bilýän funksiýasydyr. Cboard-da SKANIRLEME SAZLAMALAR we ULGAM kategoriýasynda işleýär. Skanirlemek üçin dürli sazlamalar bar. Ilki bilen IŞLET saýlap skanirleme sazlamasyny işjeňleşdirmeli. Soňra wagtyň gijikdirilişini, usulyny (awtomatiki ýa-da el bilen) saýlap bilersiňiz. Planşet ýa-da smartfon ulanylanda, onuň içinde özüniň skanirleme opsiýasynyň hem bolup biljekdigini ýatda saklaň.

## <a name='CommunicatorBuilder'></a>Kommunikator düzüji

### <a name='Whatiscommbuilder'></a>Kommunikator düzüji näme?

Kommunikator düzüji tagtalara degişli göçürmek, pozmak, neşir etmek, goşmak we aýyrmak işlerini ýerine ýetirmäge mümkinçilik berýän aýratynlykdyr. Funksiýa girmek üçin sazlamalaryň gulpuny açmaly we 'Düzmek' düwmesine basmaly. Üç dürli tabdan ybarat täze gurluşly sahypany görersiňiz: tagtalar, köpçülik tagtalary, ähli tagtalarym. Aşakdaky şekile serediň:

![Kommunikator düzüji](/images/help/communicator.png "Communicator builder")

### <a name='CommunicatorBoards'></a>Kommunikator tagtalary

Kommunikator düzüjide görjek öňden bellenen tabyňyz, kommunikatoryňyza girizilen ähli tagtalary görkezýän kommunikator tagtalary tabydyr. Kommunikatoryňyzda aşakdaky hereket düwmelerini ulanyp üýtgeşmeler girizip bilersiňiz:

* Kommunikatordan tagtany aýyryň: bu düwme tagtany kommunikatordan aýyrar, emma tagtany maglumatlar bazasyndan POZMAZ we ol şondan soňam 'Ähli tagtalarym' tabynda elýeterli bolmagynda galar.

* Tagtany kök hökmünde bellemek: bu düwme tagtany her gezek Cboard-a gireniňizde ilki görkeziljek tagta hökmünde kesgitlär.

![Kommunikator tagtalary](/images/help/communicatorBoards.png "Communicator boards")

### <a name='PublicBoards'></a>Köpçülik tagtalary

* Tagtany göçürmek: bu düwme tagtanyň bir nusgasyny döreder we ony kommunikatoryňyza goşar. Bu köpçülik tagtasynyň göçürmesi bolandygy sebäpli, bu tagtany köpçülik tagtasynyň asyl nusgasyna täsir etmezden isleýşiňiz ýaly redaktirläp bilersiňiz.

![Köpçülik tagtalary](/images/help/PublicBoards.png "Public boards")

### <a name='Allmyboards'></a>Ähli tagtalarym

DIŇE hasaba alnan ulanyjylaryň bu tabyň funksiýasyna girip biljekdigini ýadyňyzdan çykarmaň.

* Kommunikatordan tagtany aýyryň: bu düwme tagtany kommunikatordan aýyrar, emma tagtany maglumatlar bazasyndan POZMAZ we ol şondan soňam elýeterli bolmagynda galar.

* Kommunikatora tagta goşmak: bu düwme tagtany kommunikatora goşar.

* Tagtany neşir etmek: Bu hereket tagtany köpçülige açar we köpçülik tagtalary tabynyň içinde görkeziler. Tagtaňyzy hemmeler görüp biler.
    
 * Tagtany neşirden aýyr: Bu hereket tagtany hususy eder we tagta köpçülik tagtalary tabynda görkezilmez. Tagtany hiç kim görüp bilmez.
    
 * Tagtany pozmak: Bu hereket tagtany pozar we ony dikeldip bolmaz. Tagta maglumatlar bazasyndan aýrylar.

![Ähli tagtalarym](/images/help/AllmyBoards.png "All my boards")